# (tr) beklentiler


## beklenti nedir?

**beklenti**, bir olayın sonunda olmasını umut ettiğiniz, gerçekleşmesini beklediğiniz şeye denir. 

çok basit gibi görünen bu kelimenin hayatımıza olan etkisi çok fazladır. çünkü insanlar hayatı boyunca sürekli bir şeyleri başarmak ya da elde etmek için çalışır ve çalışmalarının sonucunda bir ödül almayı beklerler. 

1. önemli bir sınavınız vardır, çok çalışmışsınızdır ve güzel bir not almayı **bekliyorsunuzdur**.
2. işinizde gereğinden fazla çalışıyorsunuzdur, çünkü terfi almayı **bekliyorsunuzdur**.

ilişkilerinizde bile karşınızdaki insandan belli beklentileriniz vardır.

bu hayatın her alanında neredeyse böyledir. insan duygusal bir varlıktır ve belirlenen yüksek beklentiler, güzel şeyler başarsanız bile, sizin aslında hayattan daha az keyif almanıza yol açabilir.

{{< admonition note "disclaimer" >}}
benim bu konu hakkında herhangi bir uzmanlığım yok, sadece okuduğum ve deneyimlediğim şeyler üzerinde yazıyorum.
{{< /admonition >}}

## beklenti ve mutluluk

hayatınızda eğer bir şeyler için çabaladığını düşünüyorsanız ve hala mutsuzsanız bunun birkaç sebebi olabilir.

- mutluluğunuzu çok fazla dış etkenlere bağlıyorsunuz (iş, başarı, ilişki vb.)
- beklentileriniz çok yüksek ve beklentilerinizi karşılayamıyorsunuz.

nereden gördüm bilmiyorum ancak çok sevdiğim bir söz var

{{< admonition quote "unknown" >}}
expect the worst, hope for the best. (en kötüsünü bekle, en iyisini umut et)
{{< /admonition >}}

şuanki durumunuzdan daha kötü durumda da olabilirdiniz. **stoacılar** genellikle kendilerini oldukları durumdan çok daha kötü bir durumda olabileceklerini düşünürler. bunları yapmalarının sebepleri:

1. geleceği daha kötü hayal etmek sizi istenmeyen durumlara hazırlamaya yardım eder.
2. durumunuzun çok daha kötü olabileceğini düşünmek aslında sizi şuanda sahip olduğunuz şeylerin değerini daha iyi anlamanıza yardımcı olacaktır.

örnek bir alıntı ile devam edelim.

{{< admonition quote "unknown" >}}
ayakkabım olmadığı için ağladım, daha sonra hiç ayağı olmayan biriyle tanıştım.
{{< /admonition >}}

bu hayatın her durumunda böyledir. sağlıklısınızdır, ekonomik olarak ortalama bir durumdasınızdır ancak mutlu değilsinizdir. sahip olduğunuz şeylerin mutlu olmanız için yeterli olmadığını düşünüyorsunuzdur. daha sonrasında ise bir yakınınızı kaybettiğinizde ya da sizin durumunuzdan daha kötü bir durumda olan birini gördüğünüzde içinizde bir şükür duygusu belirecektir. 

benim de kendim için beklentilerim hep yüksekti ve hala daha tam potensiyelimi kullanamadığımı düşünüyorum, lisede veya üniversite de  kendimi hep daha büyük işler yaparken hayal ediyordum. böyle hedeflerimizin olması güzel ancak bu durum benim şuanda sahip olduklarımdan aldığım tatminlik duygusunu azaltabilir, bundan dolayı aslında kendime bir bakıma zarar vermiş oluyorum. aslında yaptığımın yanlış olduğunu, gayet iyi durumda olduğumun farkına varmam gerekir, çünkü çevremdeki çoğu insanın benim durumumda olmak için bir şeylerinden feragat edebileceğini biliyorum.

insanın sahip olduklarının değerini bilmesi, şükretmesi gerekir. bunu herkes hayatında onlarca kez duymuştur ancak açgözlülük insana bu duyguları uygulamada zorluk çıkarıyor.

## insanlardan beklentiler

çoğu zaman beklentilerimizden çektiğimiz sorunlar tek bir cümle ile özetlenebilir. 

insanlar kendi bildikleri gibi davranırlar, bizim onlardan beklediğimiz gibi değil.

insanlar birbirlerinden çok farklıdır ve bu farklılıkların eğitim, kültür, zenginlik, büyüdüğü çevre gibi bir sürü nedeni olabilir. insanlardan belirli başlı davranışları beklemek sizi hayal kırıklığına uğratabilir, bunun bilincinde olmalısınız. çünkü hiç kimse size sizin onlara davrandığınız gibi, ya da ondan davranmasını beklediğiniz gibi davranmak zorunda değil.

ben her zaman düşünceli biri olduğumu düşünmüşümdür. kimseyi incitmemeye, karşımdaki insanın duygularına özen göstermeye çalışmışımdır ancak geçmişte gördüm ki her insan aynı değil, karşınızdaki insan sizden daha düşünceli olabileceği gibi daha düşüncesiz biri de olabilir. ancak kesin olan bir şey var ki, siz eğer insanlardan belirli bir beklentiyle davranmalarını beklerseniz ve beklediğiniz gibi davranmadığını ilk gördüğünüz an hayal kırıklığına uğrayacaksınız.

ondan dolayı hepimizin birbirimizden farklı bireyler olduğunu unutmamalı ve buna göre kendimizi hazırlamalıyız. 

## beklentiler nasıl belirlenmeli

beklentilerimizin bizi mutsuz edebileceğini, bundan dolayı kendimiz için daha doğru ve gerçekçi hedefler, beklentiler belirlemenin daha iyi olduğunuz yazdık.

peki bu hayallerimizden vazgeçmemiz anlamına mı geliyor?

tabi ki de hayır, hayatımızda her zaman bizi etkileyen olaylar, imrendiğiniz insanlar olacaktır. keşke şu durumda olsam diyeceksiniz ancak her şeyin sizin kontrolünüzde olmadığını da bilmek gerekir.

eğer bir sınavdan yüksek almak istiyorsanız, böyle bir beklentiniz varsa o zaman çok çalışmalısınız. hiç çalışmayıp, güzel bir not beklediğiniz zaman, beklediğiniz notu alamadığınızı gördüğünde üzülmemek gerekir. 

kötü bir örnek oldu belki ama hedeflerimiz elbet olacak, ancak bu hedeflere ulaşmak için çabalamıyorsak belki de öyle hedeflere sahip olmamamız gerekir. 

yukarıda bahsettiğim gibi ben kendi potensiyelimi hala tam kullanamadığımı düşünüyorum ancak şuan bu konuyu düzeltmek için harcadığım ekstra bir mesai yok. bundan dolayı böyle bir düşünce bana ancak şükürsüzlük, dolayısıyla tatminsizlik verecektir ki ben bunun farkındayım ve bu yazıyı yazarken böyle bir düşünceye en azından şuan sahip olmamam gerektiğini görebiliyorum.

umarım güzel bir yazı olmuştur, okuduğunuz için teşekkür ederim.

güzel bir alıntı ile yazıyı bitiriyorum.

{{< admonition quote "Marcus Aurelius, Meditations" >}}
very little is needed to make a happy life; it is all within yourself in your way of thinking.
{{< /admonition >}}

## references

- [foundation 2: expectation](https://www.orionphilosophy.com/academy-stoicism/stoicism-foundation-2-expectation)
- [reality vs expectations](https://dailystoic.com/reality-vs-expectations/)
