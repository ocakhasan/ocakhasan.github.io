---
layout: post
title: (tr) 2023 özet & 2024 beklentileri 
summary: Yeni yılda neler yapmayı hedefliyorum. 
date: 2023-12-14
tags: [life, thoughts]
draft: true
---

## 2023 özet

2023 yılı bitmek üzereyken bu sene neler yaptım diye bir bakalım. Geçen sene bu zamanlar ufak bir [yazı](https://ocakhasan.github.io/my-goals-for-2023/) yazmıştım, bakınca biraz saçma geldi ama kısa kısa kendime hedefler koymuşum.

2023 bence benim için verimli bir yıldı ve bunun için ne kadar şükretsem az. Verimlilik açısından aşağıdaki maddeleri yazabilirim.

- nisan ayında iş değiştirdim ve yurtdışından bir şirkete çalışmaya başladım.
- eylül ayında askerliğimi yaptım.
- yatırım yapmaya başladım.
    - ufak çaplı başlasam da 2024 yılında daha bilgili olmaya çalışacağım.

bunlar aklıma gelen hayatımdaki en büyük değişimler ve göreceğiniz gibi çok heyecanlı bir hayatım yok.

bu sene olabildiğince bloguma zaman ayırmaya çalıştım ve gördüğüm kadarıyla irili ufaklı 10 tane [yazı](https://ocakhasan.github.io/posts/) yazmışım.

yazıları sayısıyla nitelendirmek saçma ancak bir yıl önce her ay en az 1 yazı yazarım gibisinden kendime hedef koymuştum ve neredeyse başarmışım. bazı aylar hiç yazmasam da görünen o ki yılın ikinci yarısında daha çok yazmışım çünkü farkındalığım daha çok arttı. blog yazmayı seviyorum ve bunun faydasını gördüm, blogum hiç okunmadığı kadar okunmaya başlandı, bazı sosyal mecralarda yazdığım yazıları paylaştım ve hatta iş yerimde bile ufak bir sunum yapmama yardımcı oldu.

ne kadar zaman alsa da blog yazmak bana her zaman faydalı oldu, yazdığım konularda daha bilgi sahibi olmamı sağladı. ayrıca bir şeyler öğretmeyi ne kadar çok sevdiğimi bana tekrar hatırlattı. kısaca blogumu seviyorum ve yazmaya elimden geldiğince devam edeceğim.

2023 yılına geride baktığımda benim için sürprizlerle doluydu. kendi planladığım şeyler dışında bazı planlamadığım güzel olaylar gerçekleşti ve çok güzel insan(lar) ile tanıştım ve yılı mutlu kapatmanın en büyük sebeplerinden biri de bu ve bu mutluluk kaynağıma buradan selam yolluyorum :wave:

2023 yılının sonundaki kendimin 2023 yılı başındaki kendime göre daha mutlu ve bilgili olduğunu düşünüyorum ve bunun için ne kadar şükretsem az. hayatımda her şey neredeyse yolunda gitti ancak bu sizin beklentilerinizi nasıl belirlediğinize göre de değişebilir tabi.

## 2024 beklentileri

2024 yılı gelmek üzereyken kendime bazı maddi ve manevi hedefler koyacağım ve bunları uygulamaya çalışacağım.

- ehliyetimi almak
- ilk otomobilimi almak
- yurt dışına geziye çıkmak
- öğrenmeye aç olmaya devam etmek
- bloguma daha çok vakit ve özen göstermek
- sevdiklerimle daha çok vakit geçirmek, daha sosyal & mutlu biri olmak
- sahip olduklarım için şükretmeyi bilmek
- investment hakkında daha bilgi sahibi olmak ve daha verimli yatırım yapmak

buradaki hedeflerin bazıları size çok basit şeyler gibi gelebilir ancak ben ne kadar kendi çapımda bir şeyler yapmış olsam da hayat anlamında hep geride kaldığımı hissettim. henüz yurtdışına çıkmadım ve daha ehliyetim bile yok. bu kadar basit görünen şeyleri bu sene yapmam benim için güzel milestonelar olacak.

[beklentiler](https://ocakhasan.github.io/expectations/)  yazımda da belirttiğim gibi kendimden beklentilerim hep yüksek, bu beklentiler genelde iş hayatında başarı olarak belirlenmişti ancak hayat görüşüm artık değişiyor. sevdiklerimle beraber mutlu olabilmek hayatta yapabileceğimiz en güzel şeylerden biri olarak geliyor. ben yine kendimi layık gördüğüm hedeflerime doğru çalışmaya devam edeceğim ancak eğer başaramazsam bunun beni mutsuz etmesine izin vermeyeceğim, çünkü şuanda bulunduğum durumdan hem maddi hem de manevi anlamda memnunum.

insanın yakınındaki biri hastalanınca ya da kötü duruma düşünce aslında endişe ettiğimiz şeylerin ne kadar geçici olduğunu, önemli olanın mutlu ve erdemli bir hayat yaşamak olduğunu görebiliyoruz. insan sevdiği şeyleri yapmalı ve sevdiği şeyler uğrunda çaba göstermeli. gerçekten kendisini mutlu edecek olan şeylerin aslında çok fazla şeye dayanmadığını bilmeli. 

umarım yukarıda belirlediğim basit hedeflerimi gerçekleştirebilirim. bu yazıyı okuyan herkes için çok güzel bir 2024 diliyorum ve yazımı güzel bir alıntı ile bitiriyorum.

{{< admonition quote "Marcus Aurelis" >}}
Mutlu bir yaşam elde edebilmek için çok az şeye ihtiyaç duyulduğunu unutma.
{{< /admonition >}}